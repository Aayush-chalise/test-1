[
  {
    "url": "https://ekantipur.com/news/2025/11/24/padma-maya-who-was-illegally-detained-receives-compensation-after-8-years-59-54.html",
    "title": "गैरकानुनी थुनामा राखिएकी पदममायाले ८ वर्षपछि पाइन् क्षतिपूर्ति",
    "summary": "Padammaya Gurung of Chaubise Rural Municipality-1, Chhanambar Budhbar, Dhankuta, who was forced to spend five years in illegal detention more than the verdict due to the court's letter not reaching the prison, has received a compensation of Rs 603,000 from the government. The Dhankuta court had sentenced Padammaya to life imprisonment with all her assets in Falgun, 2048 BS, on the charge of murdering a newborn baby born through rape in 2048 BS.",
    "image": "https://assets-cdn.ekantipur.com/uploads/source/news/kantipur/2025/miscellaneous/padammaya-gurung-24112025051402-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nधनकुटा — अदालतको चिठी कारागार नपुगेका कारण फैसलामा तोकिए भन्दा पाँच वर्ष बढी गैरकानुनी थुनामा बस्न बाध्य धनकुटाको चौविसे गाउँपालिका-१ छनम्वर बुधबारेकी पदममाया गुरुङले सरकारका तर्फबाट ६ लाख ३ हजार रुपैयाँ क्षतिपूर्ति पाएकी छन् । २०४८ सालमा जबरजस्ती करणीबाट जन्मिएको नवजात शिशुको हत्या अभियोगमा धनकुटा अदालतले पदममायालाई २०४८ साल फागुनमा सर्वस्वसहित जन्मकैदको फैसला सुनाएको थियो ।\n\nपुनरावेदनले पनि जन्मकैदको २० वर्षे फैसला सदर गरेपछि मुद्दा सर्वोच्च अदालत पुगेको थियो । उक्त फैसलाको पुनरावेदन भएर आउँदा सर्वोच्च अदालतले २०५१ साल जेठ ५ गते उनको कैद घटाएर जम्मा पाँच वर्ष हुने ठहर गरेको थियो।\n\n२०४८ पुषदेखि थुनामा रहेकी उनलाई २०५९ असार १० गते मात्रै कैदमुक्त गरिएको थियो । सर्वोच्चको आदेश अनुसार पदममाया २०५३ साल ९ महिना १ गते नै कैदमुक्त हुनुपर्ने थिइन्। तर अदालतले थुना अवधि घटाएको जानकारी सरकारी संयन्त्रले पदममाया समक्ष नपुर्‍याउँदा फैसलामा तोकिएको भन्दा ५ वर्ष ६ महिना ९ दिन बढी कारागारमा बस्नु परेको थियो।\n\nसोमबार जिल्ला प्रशासन कार्यलय धनकुटामा क्षतिपूर्तिको भरपाई बुझ्न आफ्नी छोरीसहित आएकी पदममायाले भनिन्, ‘आफ्नो पढालेखा राम्रो थिएन, सोधीखोजी गर्न सकिएन । यसरी दु:ख पाएँ।’ सर्वोच्चको परमादेशपछि ८ वर्षसम्म क्षतिपूर्ति रकम नपाउँदा भने उनले आशा मारिसकेको सुनाइन्।\n\nRegister and Get a chance to win Smart Helmet every week!\n\nThank you for your interest!\n\nClick here\n\nभनिन्, ‘अब हुन्छ भन्छन्, फेरि भएन भन्छन्, दिक्कै भएकी थिएँ।’ तर सोमबार क्षतिपूर्तिको रकम पाएपछि भने आफू खुसी भएको उनले सुनाइन् । तर पत्रकार र मानवअधिकारकर्मीका माध्यमबाट अदालतको फैसला भन्दा बढी गैरकानुनी रुपमा थुनामा बस्नु परेको बिषयमा सरकारकाविरुद्ध रिट दिन पाइने कुरा बुझेको सुनाइन् । त्यसपछि पदममायाको नामबाट कानुन व्यवसायी अधिवक्ता निरञ्जन उप्रेतीको सहयोगमा २०७१ सालमा क्षतिपूर्ती मागगर्दै सर्वोच्चमा रिट निवेदन दिएकी थिइन्।\n\nहाल अष्ट्रेलियामा रहेका उप्रेतीले भने, ‘गैरकानुनी थुनामा रहँदाका समयको क्षतिपूर्ति दाबी गरेर हामीले त्यसबेला अदक्ष कामदारले तत्कालीन अवस्थामा दैनिक ३ सय ५० रुपैयाँ क्षतिपूर्ति माग गर्दै रिट दायर गरेका थियौं।’ उप्रेतीले पदममायालाई नि:शुल्क कानुनी सेवा उपलब्ध गराएका थिए ।\n\nउक्त मुद्दामा सर्वोच्चका तत्कालीन प्रधानन्यायाधीश गोपाल पराजुली र न्यायाधीश केदारप्रसाद चालिसेको संयूक्त इजलासले २०७४ सालमा पदममाया गुरुङलाई गैरकानुनी थुनामा राखे बापत दैनिक तीनसय रुपैयाँका दरले क्षतिपूर्ति रकम उपलब्ध गराउान सरकारका नाममा परमादेश जारी गरेको थियो । तर आदेशको आठ वर्षपछि सुशीला कार्की नेतृत्वको अन्तरिम सरकारले क्षतिपूर्ति दिने निर्णय गरेपछि आज धनकुटामा पदममायालाई उनको खातामा जम्मा गरिएको ६ लाख ३ हजार रुपैयाँको भौचर प्रदान गरिएको हो।\n\nपदममायाले क्षतिपूर्ति बापत पाउनेबाट ६ लाख ३ हजार रुपैयाँ उनको बैंक खातामा पठाइएको गृह मन्त्रालयको कानुन शाखामा फैसला कार्यान्वयन हेर्दै आएकी समिता पोख्रेलले जानकारी दिइन् । पदममायालाई क्षतिपूर्ति दिलाउाने काममा चौविसे गाउँपालिका-१ का वडाध्यक्ष दीपक श्रेष्ठ र गाउँपालिका अध्यक्ष राजकुमार चेम्जोङले सहजीकरण गरेका हुन्।\n\nचौविसे गाउँपालिकाका अध्यक्ष चेम्जोङ र वडाध्यक्ष श्रेष्ठ दुवैजना पदममायालाई लिएर जिल्ला प्रशासन कार्यालय आइपुगेका थिए । २०८० साल देखि आफूले समेत यो मुद्दामा पदममायालाई सहयोग गर्दै आएको अधिवक्ता दीपकराज जोशीले जानकारी दिए । जिल्ला प्रशासन कार्यालय धनकुटामा प्रमुख जिल्ला अधिकारी बिनोद कुमार खड्का, धनकुटाका प्रहरी उपरीक्षक सरतकुमार थापा क्षेत्री र गृहमन्त्रालय अन्तर्गतको कानुन शाखाकी अधिकृत समिता पोख्रेलले गुरुङलाई उक्त रकमको भरपाइ प्रदान गरिन्।\n\nपदममायालाई क्षतिपूर्ति वापतको रकमको भरपाइ बुझाएपछि प्रमुख जिल्ला अधिकारी बिनोदकुमार खड्काले नेपालको न्यायिक इतिहासमा यो राम्रो नजिर बनेको बताए । उनले यस्तै कुराले नागरिकले कानुनी राज्यको महशुस गर्ने जनाए ।",
    "scraped_at": "2025-11-24T17:32:22.895Z"
  },
  {
    "url": "https://ekantipur.com/news/2025/11/24/cabinet-meeting-land-ordinance-recommended-special-economic-zone-criteria-scrapped-33-04.html",
    "title": "मन्त्रिपरिषद् बैठक : भूमि अध्यादेश सिफारिस, विशेष आर्थिक क्षेत्र मापदण्ड खारेज",
    "summary": "The government has recommended the land ordinance to President Ram Chandra Poudel after the cabinet passed it. The cabinet meeting on Monday recommended the land ordinance to the president.",
    "image": "https://assets-cdn.ekantipur.com/uploads/source/news/kantipur/2025/third-party/cabinet-03112025124621-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — सरकारले भूमि अध्यादेश मन्त्रिपरिषद्‌बाट पारित गरेर राष्ट्रपति रामचन्द्र पौडेलसमक्ष सिफारिस गरेको छ । मन्त्रिपरिषद्को सोमबारको बैठकले भूमिसम्बन्धी अध्यादेश राष्ट्रपतिकहाँ सिफारिस गरेको हो ।\n\nशिक्षा, विज्ञान तथा प्रविधिमन्त्री महावीर पुनले भूमि अध्यादेश सिफारिस गरिएको जानकारी दिए । ‘भूमिसम्बन्धी अध्यादेश, नवौँ संशोधन २०८२ जारी गर्न राष्ट्रपतिसमक्ष सिफारिस गर्ने निर्णय गरिएको छ,' मन्त्री पुनले भने ।\n\nसरकारले भैरहवास्थित विशेष आर्थिक क्षेत्र सञ्चालन मापदण्ड तथा कार्यविधि, २०७१ खारेज गर्ने निर्णय गरेको छ । विशेष आर्थिक क्षेत्रको मासिक भाडादर प्रतिवर्गमिटर २० रुपैयाँबाट घटाएर ५ रुपैयाँ कायम गर्ने निर्णय गरेको मन्त्री पुनले जानकारी दिए ।\n\nत्यस्तै, युरोपियन युनियनको ‘ग्रीन एण्ड रिलाइबल इनर्जी फर इकोनोमिक प्रोस्परिटी इन नेपाल’ परियोजनाका लागि २३ दशमलव ५८ मिलियन युरो बराबरको सहयोग स्वीकार गर्ने निर्णय पनि गरेको छ । त्यसैगरी, सरकारले विद्युत् नियमन आयोगलाई ‘साउथ एसिया फर इन्फ्रास्टक्चर रेगुलेशन’ को सदस्यता लिन स्वीकृति प्रदान गरेको मन्त्री पुनले बताए ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nनेपाल प्रहरीको हाल कायम रहेको स्वीकृत दरबन्दीभित्र नै केही कार्यालयका पद मिलान तथा दरबन्दी थपघट गर्न समेत बैठकले स्वीकृति दिएको छ । यसका लागि संगठन तथा व्यवस्थापन सर्वेक्षण समिति गठन गरी कार्य प्रारम्भ गर्ने निर्णय भएको छ ।\n\nगत भदौ २३ र २४ का जेनजी आन्दोलनका घाइतेको उपचार तथा राहतका व्यवस्था गर्ने, सरकारद्वारा सञ्चालनमा रहेको सहायता कक्षमा सह–सचिव तथा उप–सचिवबाहेक १० जना स्वयंसेवक खटाउने र उनीहरूलाई चार महिनासम्म मासिक १५ हजारका दरले खाजा खर्च उपलब्ध गराउने निर्णय पनि बैठकले गरेको छ ।\n\nमन्त्रिपरिषद्ले प्रहरी नायब महानिरीक्षक ईश्वर कार्कीलाई प्रहरी अतिरिक्त महानिरीक्षकमा बढुवा गर्ने निर्णय गरेको छ । साथै आर्थिक वर्ष २०८२/८३ मा वन तथा वातावरण मन्त्रालयअन्तर्गत सञ्चालन हुने संरक्षित क्षेत्र तथा जैविक मार्गका एकीकृत भू-परिधि आयोजना लगायतका कार्यक्रमका लागि अधिकृत तहका ३७ दरबन्दी स्वीकृत गर्ने निर्णय पनि सरकारले गरेको छ ।",
    "scraped_at": "2025-11-24T17:32:25.617Z"
  },
  {
    "url": "https://ekantipur.com/news/2025/11/24/home-minister-aryals-directive-to-control-unwanted-activities-and-revenue-leakage-from-the-border-08-08.html",
    "title": "सीमाबाट हुने अवाञ्छित गतिविधि र राजस्व चुहावट नियन्त्रण गर्न गृहमन्त्री अर्यालको निर्देशन",
    "summary": "Home Minister Om Prakash Aryal has inspected the under-construction Integrated Check Post at Bhairahawa-Belahiya in Siddharthanagar Municipality of Rupandehi and the Border Security Force of the Armed Police Force Nepal at Danda.",
    "image": "https://assets-cdn.ekantipur.com/uploads/source/news/kantipur/2025/third-party/home-24112025042135-watermarked.gif",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — गृहमन्त्री ओमप्रकाश अर्यालले रुपन्देहीको सिद्धार्थनगर नगरपालिकास्थित भैरहवा–बेलहियामा निर्माणाधीन एकीकृत जाँच चौकी र सशस्त्र प्रहरी बल नेपालको डण्डास्थित सीमा सुरक्षा गुल्मको निरीक्षण भ्रमण गरेका छन्।\n\nमङ्गलबारबाट लुम्बिनी प्रदेशबाट सुरु हुन लागेको प्रदेशस्तरीय सुरक्षा गोष्ठीको पूर्वसन्ध्यामा उनी आज यहाँ आएका अवसरमा निरीक्षण भ्रमण गरेका हुन्। मन्त्री अर्यालले आजै लुम्बिनी पुगेर मायादेवी मन्दिरको दर्शन गर्दै त्यहाँको समग्र वस्तुस्थितिबारे जानकारी लिएका थिए।\n\nनिरीक्षणका क्रममा मन्त्री अर्यालसँग गृह सचिव रामेश्वर दंगाल, नेपाल प्रहरीका प्रहरी महानिरीक्षक दानबहादुर कार्की, सशस्त्र प्रहरी बलका प्रमुख राजु अर्याल, राष्ट्रिय अनुसन्धानका प्रमुख अनुसन्धान अधिकृत टेकेन्द्र कार्की, रुपन्देहीका प्रमुख जिल्ला अधिकारी, प्रदेश प्रहरी तथा सशस्त्र प्रहरी प्रमुख र जिल्लाका प्रहरी प्रमुख उपस्थित थिए।\n\nमन्त्री अर्याललाई प्रमुख भन्सार अधिकृत हरिहर पौडेलले जाँच चौकीको भौतिक प्रगति तथा उपलब्ध हुने सेवाबारे जानकारी गराएका थिए। हालसम्म जाँच चौकीको भौतिक प्रगति ७९ प्रतिशत र वित्तीय प्रगति ७७ प्रतिशत पुगेको जानकारी गराइएको गृह मन्त्रालयकाे सचिवालयले जनाएको छ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nयस्तै, मन्त्री अर्यालले सशस्त्र प्रहरी बल नेपालको भैरहवास्थित सीमा सुरक्षा गुल्म पुगेर समग्र सीमा सुरक्षा तथा वस्तुस्थितिबारे जानकारी लिएका छन्। त्यस क्रममा उनले नेपाल–भारत सीमामा हुन सक्ने अवाञ्छित गतिविधि र राजस्व चुहावट नियन्त्रणका लागि कठोर भएर तथा नेपाली नागरिकलाई सीमामा हुन सक्ने हैरानीबारे सचेत रहँदै सहज वातावरण बनाउन निर्देशन दिएका छन्।\n\nमन्त्री अर्यालले सीमाबाट हुन सक्ने अवैध ओसारपसार र अवाञ्छित गतिविधि नियन्त्रणका लागि जिल्ला सुरक्षा प्रमुखलाई पनि निर्देशन दिए।",
    "scraped_at": "2025-11-24T17:32:26.063Z"
  },
  {
    "url": "https://ekantipur.com/news/2025/11/24/how-did-the-tob-group-arrive-at-the-gen-g-movement-18-40.html",
    "title": "टीओबी समूह जेन–जी आन्दोलनमा कसरी आइपुगेको थियो ?",
    "summary": "The police have concluded that apart from Tenzin Dawa Lama of the TOB group, who is accused of inciting the situation by riding his bike loudly during the protest on Bhadra 24, no one else has any connection to Tibet. According to Pawan Bhattarai, spokesperson for the District Police Range, Kathmandu, it appears to have been established as a bikers group on June 10, 2024.",
    "image": "https://assets-cdn.ekantipur.com/uploads/source/news/kantipur/2025/miscellaneous/f0509798-d99f-4585-8dc9-330f1252be96-24112025033430-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — गत भदौ २४ को प्रदर्शनका क्रममा चर्को आवाजमा बाइक कुदाउँदै परिस्थिति भड्काएको आरोप लागेको टीओबी समूहका तेन्जिन दावा लामाबाहेक अरुको तिब्बतसँग कुनै सम्बन्ध नदेखिएको प्रहरीले निष्कर्ष निकालेको छ ।जिल्ला प्रहरी परिसर, काठमाडौंका प्रवक्ता पवन भट्टराईका अनुसार, १० जुन २०२४ मा यो बाइकर्स समूहको रुपमा स्थापना भएको देखिएको छ ।\n\n‘यसमा ५७ जना सदस्य रहेछन्, लोगोको डिजाइन तेन्जिन नै गरेका रहेछन्,’ सोमबार आयोजित पत्रकार सम्मेलनमा उनले भने, ‘यसको पूरा रुप द ओरिजिनल ब्रदर्स रहेको देखिन्छ, तर तिब्बती मूलको भएकाले तेन्जिनले आफ्नो ज्याकेटमा तिब्तियन ओरिजिनल ब्लड लेखेको बयान दिएका छन् ।’ समूहका उनीबाहेक अरु सबै सदस्य नेपाली नागरिक रहेको प्रहरीले उल्लेख गरेको छ ।\n\nप्रहरीले तेन्जिनको साथबाट चाहिँ तिब्बतीयन ओरिजिनल ब्लड लेखिएको अरु ६ वटा ज्याकेट पनि बरामद गरेको छ । ‘टीओबी तेन्जिनबाहेक अरु व्यक्तिको बुझाईमा द ओरिजिनल ब्रदर्स हो, फेसबुक, इन्स्टाग्राममा पनि त्यही लेखिएको छ,’ भट्टराईले भने, ‘तर, भट्टराईको दृष्टिकोणबाट हेर्दा त्यो तिब्बतीयन ओरिजिनल ब्लड भन्ने देखिएको छ ।’\n\nप्रहरीका अनुसार, तेन्जिनसहित अरु सदस्यहरुले सुरेन्द्र गुरुङ नामक र्‍यापरबाट प्रभावित भएर टिसर्टमा हाकिम लेखेको उनीहरुले बयान दिएका छन् । ‘ड्रागनले युद्धमा जाने योद्धा र त्यसमाथि रहेको फूलले शान्ति प्रियलाई चिनाउँछ भने हाकिमले शासकलाई चिनाउँछ, यो बाहेक लागोको कुनै तात्विक अर्थ छैन,’ भट्टराईले थपे ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nचिया पसलमा भेला भएर आएको थियो टोली\n\nजेन–जी प्रदर्शनको एक दिनअघि नै यो समूहले आन्दोलनमा सहभागी हुने विषयमा सल्लाह गरेको पनि देखिएको छ । टीओबीको इन्टाग्राम एकाउन्टमा सोनाम शेर्पाले सूचना राख्दै २३ भदौमा बिहान गोपीकृष्ण हल नजिक रहेको ‘चिया बस्ती’ नामक चिया पसलमा भेला हुन भनेको पाइएको छ । त्यसपछि यो समूहमा रहेका मोटरसाइकल राइडरहरु २३ भदौमा त्यही चिया पसलमा भेला भएर समूहमा हिँडेको पाइएको छ ।\n\n‘करिब १२ बजेको समयमा बानेश्वरस्थित बिजुलीबजार पुलमा पुगेर बाइक पड्काउँदै नारा जुलुससहित भीडलाई उत्तेजित गरेको पाइएको छ,’ भट्टराईले भने, ‘त्यही बेला उनीहरुले मेरो देश मलाई फिर्ता चाहियो, मेरो देश मेरो शान भनेको पनि भेटिएको छ ।’ त्यो दिन तेन्जिनको टाउकोमासमेत चोट लागेको पाइएको उनले बताए ।\n\nप्रहरीले अनुसन्धानका क्रममा प्रदर्शनमा गएका २६ जना मानिसहरुलाई नै सम्पर्कमा ल्याएको थियो भने उनीहरुले प्रयोग गरेका १३ वटा बुलेट र एउटा पल्सर मोटरसाइकल नियन्त्रणमा लिएको थियो । ती मोटरसाइकलहरु सोमबार अभिभावकको रोहबरमा सम्बन्धितलाई जिम्मा लगाइएको छ ।\n\nतेन्जिनविरुद्ध तीन मुद्दा\n\nटीओबी समूहले ७ सय रुपैयाँमा टिसर्च खरिद गरेर एक हजार रुपैयाँमा सदस्यहरुलाई बिक्री गर्ने गरेको पनि खुलेको छ । त्यही नाफाले उनीहरुले समूह सञ्चालन गर्ने गरेको पाइएको छ ।\n\n‘यो समूहले प्रायः ६ महिनामा उपत्यकाबाहिरको लामो दूरीको मोटरसाइकल यात्रा गर्ने गरेको हरेछ, उपत्यकाभित्रको हकमा प्रायः शनिबारको दिन मोटरसाइकल यात्रा गर्ने गर्दो रहेछ,’ भट्टराईले भने ।\n\nबिजुलीबजारमा पेस्तोल देखाएको भिडियो सार्वजनिक भएपछि पक्राउ परेका उनलाई प्रहरीले सुरुमा अभद्र व्यवहारको कसुरमा मुद्दा चलाएको थियो । यद्यपि, त्यो भिडियो जेन–जी आन्दोलनको बेलाको नभई, केही महिना पहिल्यै म्युजिक भिडियो बनाउँदाको भएको प्रहरीको भनाइ छ ।\n\nअभद्र व्यवहारको कसुरमा ७ हजार ५ सय रुपैयाँ धरौटी प्रशासनले मागेको थियो ।\n\nउनीमाथि लिखत, नागरिकता र राहदानीसम्बन्धी कसुरमा पनि अनुसन्धान भइरहेको छ । प्रहरीले उनीको साथबाट गाँजासमेत बरामद भएकाले लागूऔषधको कसुरमासमेत अनुसन्धान गरिरहेको छ ।",
    "scraped_at": "2025-11-24T17:32:27.174Z"
  },
  {
    "url": "https://ekantipur.com/news/2025/11/24/israels-proposal-to-provide-long-term-employment-to-agricultural-students-25-37.html",
    "title": "कृषि विद्यार्थीलाई दीर्घकालीन रोजगार दिने इजरायलको प्रस्ताव",
    "summary": "Israel has sent two additional draft protocols to Nepali agricultural students seeking long-term employment in the agricultural sector and home-based caregivers for five years.",
    "image": "https://assets-cdn.ekantipur.com/uploads/source/news/kantipur/2022/third-party/shrammantralaye-2612022072439.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — इजरायलले कृषिका नेपाली विद्यार्थीलाई कृषि क्षेत्रमा र घरमा आधारित सहायक श्रमिक (कियरगिभर)लाई ५ वर्षको दीर्घकालीन रोजगारी दिन भन्दै थप दुई वटा नयाँ प्रोटोकलको मस्यौदा पठाएको छ ।\n\nइजरायल र नेपालबीच भएको श्रम सम्झौता अर्न्तगत थप दुई वटा प्रोटोकल र एकको परिमार्जन हुन लागेको हो । इजरायलसँग दीर्घकालीन सेवा केन्द्र (वेताबोध)मा सहायक श्रमिक पठाउने मात्रै प्रोटोकल छ । यसलाई पनि परिमार्जन सहितको मस्यौदा पठाएको छ ।\n\n‘अहिले हामीसँग इजरायलले पठाएको तीन वटा प्रोटोकलसम्बन्धी मस्यौदा छ । एउटा अस्पताल (वेताबोध)मा रहेका वृद्धवृद्धालाई स्याहारसुसार गर्ने पहिला नै गरिएको प्रोटोकललाई थप परिमार्जन गरी आएको छ । दोस्रो कृषिका विद्यार्थीलाई रोजगारी दिने र तेस्रो घरमा नै बसेर कियरगिभरमा रोजगारी दिने हो,’ श्रम मन्त्रालयका एक अधिकारीले इकान्तिपुरलाई भने,‘तीनवटा मध्ये दुई प्रोटोकल नयाँ हो ।’\n\nश्रम, रोजगार तथा सामाजिक सुरक्षा मन्त्रालयका अनुसार तीन वटै प्रोटोकल छलफल गरी स्वीकृतिको लागि मन्त्रिपरिषद् पुगेको छ । ‘हामीले यसमा आवश्यक छलफल गरिसकेका छौं । यसको अन्तिम तयारीको लागि मन्त्रिपरिषद्‌को विधेयक समितिमा पठाएको छ । यसबाट पारित भएमा हस्ताक्षर गर्ने प्रक्रिया अगाडि बढ्नेछ ।’\n\nRegister and Get a chance to win Smart Helmet every week!\n\nThank you for your interest!\n\nClick here\n\nश्रम मन्त्रालयका अनुसार तीन वटै क्षेत्रमा सरकारी संयन्त्रबाटै श्रमिकको भर्ना प्रक्रिया अगाडि बढाइनेछ । लर्न एन्ड अर्न कार्यक्रम अन्तर्गत इजरायल जाने कृषि विद्यार्थीलाई कृषि क्षेत्रमा नै श्रमिकको हैसियतमा काम लगाउने इजरायलको प्रस्ताव छ । लर्न एन्ड अर्न कार्यक्रम ११ महिनाको मात्रै हुन्छ । अहिलेसम्म इजरायलमा यो कार्यक्रम अन्तर्गत तीन हजार जना विद्यार्थी गइसकेका छन् । ‘लर्न एन्ड अर्न कार्यक्रम सकेपछि दीर्घकालीन रोजगारीमा परिणत गर्ने प्रस्ताव छ । जुन नेपाली विद्यार्थीको लागि दिगो रोजगारी हो,’ ती अधिकारीले भने ।\n\nत्यस्तै, घरमा नै बसेर वृद्धवृद्धा र शारीरिक अशक्तता भएका व्यक्तिलाई पनि स्याहारसुसार गर्ने क्षेत्रमा रोजगारी दिने इजरायलको प्रस्ताव छ । यो क्षेत्रमा २००७ देखि नै नेपाली जान थालेको थियो । त्यतिखेर काम गर्न पुगेका नेपालीले अहिले पनि घरमै काम गरिरहेको छ । तर म्यानपावर कम्पनीमार्फत पठाउँदा आर्थिक शोषण भएको भन्दै बन्द भएपछि नया श्रमिक जान पाएको छैन । हाल इजरायलमा झन्डै ५ हजार नेपाली कार्यरत छन् । चार वर्षदेखि भने वेताबोधमा मात्रै गइरहेका छन् । एक वर्ष अगाडि वेताबोधको लागि २१ सय १२ जना छानिएका छन् । जसमध्ये ८ सय जना गइसकेका छन् ।",
    "scraped_at": "2025-11-24T17:32:27.595Z"
  },
  {
    "url": "https://ekantipur.com/news/2025/11/24/corruption-case-against-7-people-including-sapkota-the-then-director-of-bagmati-province-health-management-center-20-39.html",
    "title": "बागमती प्रदेश स्वास्थ्य व्यवस्थापन केन्द्रका तत्कालीन निर्देशक सापकोटासहित ७ जनाविरुद्ध भ्रष्टाचार मुद्दा",
    "summary": "A corruption case has been filed against seven people, including Arjun Prasad Sapkota, the then acting director of the Health Supply Management Center, Hetauda, ​​on charges of irregularities in the procurement of health equipment.",
    "image": "https://assets-cdn.ekantipur.com/uploads/source/news/kantipur/2025/third-party/ciaa-1707618342-09102025093725-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — स्वास्थ्य उपकरण खरिदमा अनियमितता गरेको आरोपमा स्वास्थ्य आपूर्ति व्यवस्थापन केन्द्र हेटौंडाका तत्कालीन निमित्त निर्देशक अर्जुनप्रसाद सापकोटासहित ७ जनाविरुद्ध भ्रष्टाचार मुद्दा दायर भएको छ ।\n\nअख्तियार दुरुपयोग अनुसन्धान आयोगले कार्यालयका तत्कालीन निमित्त सापकोटासहित लेखा अधिकृत राधाकृष्ण श्रेष्ठ, तत्कालीन फार्मेसी सुपरभाइजर राजेश्वर रञ्जितकार, तत्कालीन रेफ्रिजेरेटर टेक्निसियन रवीन्द्रकुमार महतो, तत्कालीन बायोमेडिकल इन्जिनियर राजेश्वर कमली, बागमती प्रदेश लेखा नियन्त्रक कार्यालय हेटौंडाका तत्कालीन लेखा अधिकृत नेत्रनरसिंह कार्की र आपूर्तिकर्ता कम्पनी जनमुक्ति हेल्थ इन्टरप्राइजेजका प्रोपाइटर नवराज श्रेष्ठविरुद्ध सोमबार विशेष अदालतमा मुद्दा दायर गरेको हो ।\n\nअख्तियारका प्रवक्ता राजेन्द्रकुमार पौडेलका अनुसार प्रतिवादीहरुविरुद्ध ३१ लाख १७ हजार ८९ रुपैयाँ बिगो कायम गरी बिगो बमोजिम जरिवाना, हिनामिना भएको रकम असुली र कैद सजाय माग दाबी गरिएको छ । पौडेलका अनुसार स्वास्थ्य आपूर्ति व्यवस्थापन महाशाखाका पाँच जनाविरुद्ध एकमुष्ट बिगो कायम गरिएको छ । त्यस्तै, प्रदेश लेखा नियन्त्रकका कार्की र ठेकेदार श्रेष्ठविरुद्ध छुट्टाछुट्टै बिगो कायम गरी सजाय माग दाबी गरिएको छ । स्वास्थ्य आपूर्ति व्यवस्थापन केन्द्रले आव २०७८/७९ का लागि स्वास्थ्यकर्मीले प्रयोग गर्ने व्यक्तिगत सुरक्षा उपकरण खरिदमा कम अनियमितता गरेको आरोपमा अख्तियारले अनुसन्धान गरेको थियो ।\n\nकम मूल्य कबोल गर्ने फर्मको बोलपत्र स्वीकृत नगरी बढी मूल्य कबोल गर्ने श्रेष्ठको फर्मलाई मिलेमतोमा ठेक्का सुम्पिएर सरकारी रकम हिनामिना गरेको अनुसन्धानबाट खुलेको हो ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nप्रदेश अन्तर्गतका स्वास्थ्य संस्थाहरूमा कोभिड–१९ विरुद्ध आवश्यक व्यक्तिगत सुरक्षा सामाग्री व्यवस्थापनका लागि विनियोजित २ करोड रुपैयाँबाट विनियोजन गरेको थियो । त्यसपछि १३ वटा स्वास्थ्य सामग्रीहरु खरिद गर्न विभिन्न आपूर्ति कम्पनीहरूले बोलपत्रमा प्रतिस्पर्धा गरेकामा सबैभन्दा बढी कबोल गर्ने श्रेष्ठको जनमुक्तिलाई ठेक्का दिइएको पाइएपछि बढी कबोल अंकलाई नै बिगो कायम गरी मुद्दा दायर गरिएको हो । बोलपत्रमा ७ कम्पनीले प्रतिस्पर्धा गरेकामा १७ माघ २०७८ मा बोलपत्र खोल्दा सबैभन्दा बढी कबोल अंक १ करोड २४ लाख ४४ हजार १२ रुपैयाँको बोलपत्र पेश गर्ने जनमुक्तिलाई ठेक्का दिलाइएको थियो । सबैभन्दा कम कबोल गर्नेको अंकबाट बढी हुन आउने अंकलाई नै बिगो कायम गरी मुद्दा दायर गरिएको अख्तियारले जनाएको छ । बढी कबोल गर्नेलाई ठेक्का दिन ठेकेदार, लेखा नियन्त्रक कार्यालय र स्वास्थ्य आपूर्ति व्यवस्थापन केन्द्रका कर्मचारी र ठेकेदारबीच मिलेमतो देखिएको अख्तियारको आरोपपत्रमा उल्लेख छ ।",
    "scraped_at": "2025-11-24T17:32:28.257Z"
  },
  {
    "url": "https://ekantipur.com/news/2025/11/24/mobile-theft-allegations-brutal-beating-and-death-understand-this-incident-in-five-qas-55-07.html",
    "title": "मोबाइल चोरीको आरोप, निर्घात कुटपिट अनि मृत्यु : पाँच प्रश्नोत्तरमा बुझ्नुहोस् यो घटना",
    "summary": "Unconfirmed allegations of mobile theft. And then the beating and death based on these allegations. It may be unbelievable, but a similar incident happened in Boriya, Rajbiraj Municipality-16, the headquarters of Saptari. Why did 19-year-old Mukesh Kumar Yadav die? Why was he accused of mobile theft and how did the incident unfold? We have tried to explain this incident in five questions and answers.",
    "image": "https://assets-cdn.ekantipur.com/uploads/source/news/kantipur/2025/third-party/photos-24112025011425-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — मोबाइल चोरीको अपुष्ट आरोप । अनि यही आरोपका भरमा कुटपिट अनि मृत्यु । पत्यार नलाग्न सक्छ तर यस्तै घटना भयो सप्तरीको सदरमुकाम राजविराज नगरपालिका-१६ बोरियामा । १९ वर्षीय मुकेशकुमार यादवको मृत्यु किन भयो ? उनीमाथी मोबाइल चोरीको आरोप किन लाग्यो र घटनाक्रम कसरी अघि बढ्यो ? हामीले पाँच प्रश्नोत्तरमा यो घटनाक्रम बुझाउने प्रयास गरेका छौं ।\n\n१९ वर्षीय मुकेशकुमार यादवको कुटपिटबाट मृत्यु भएको घटनाको पृष्ठभूमि के हो ?\n\nगत बुधबारको घटना हो । राजविराज नगरपालिका–१६ बोरियाकी ३५ वर्षकी सरोकुमारी साहको करिब ४० हजार रुपैयाँ पर्ने मोबाइल हरायो । सरोकुमारीले छिमेकमा बस्ने १९ वर्षीय मुकेशकुमार यादवमाथी चोरी गरेको शंका गरिन् । मानसिक स्वास्थ्यसम्बन्धी समस्यासँग जुधिरहेका मुकेशले आरोप अस्वीकार गरे । सरोकुमारले ३/४ जना छिमेकी युवकहरुलाई बोलाइन र मुकेशलाई समातेर आँपको रुखमा बाँध्न लगाइन् । ती युवकहरुले मुकेशलाई लट्ठी र फलामको रडले निर्घात कुटपिट गरे । तर मुकेशले चोरीको इल्जामा स्वीकार गरेनन् । यो घटना हुँदा मुकेशको घरमा न उनका बाबु देवेन्द्र थिए न १३ वर्षका भाइ मिथिलेश र काकाका १४ वर्षीय छोरा रामप्रवेश नै । त्यसैले कुटपिटको घटना हुँदा उनलाई बचाउने कोही भएन ।\n\nनिर्घात कुटपिटपछि सरोकुमारीले मुकेशले चोरेको मोबाइल आफ्नो मामाघर लगेको आशंका गर्दै उनलाई ई–रिक्सामा बाँधिन् र विष्णुपुर गाउँपालिका–४ कञ्कट्टास्थित मुकेशको मामाघर पुर्याइन् । त्यहाँ मुकेशका मावलीपट्टिका हजुरबुवा ६७ वर्षका वासुदेव यादव मात्रै घरमा थिए । त्यहाँ पनि मोबाइल नभेटिएपछि सरोकुमारी झनै आक्रोशित भइन् । मुकेशलाई छाडिदिन उनका हजुरबुवाले पटक–पटक आग्रह गरे । तर उनको केही जोर चलेन । सरोकुमारीले ई–रिक्सामा बाँधेर कुटपिट गर्दै मुकेशलाई लिएर बोरिया फर्किन् । त्यतिबेलासम्म निरन्तरको कुटपिटले मुकेश अचेत भइसकेका थिए । त्यसपछि उनले मुकेशलाई घरमा पुर्‍याएर फर्किन‍् । मुकेशका बुबा देवेन्द्रले छोराको टाउको, ढाड र शरीरका विभिन्न भागमा चोटैचोट भएको बताए । छोरामाथि फेरि कुटपिट होला भनेर त्यसदिन देवेन्द्रले छोरालाई अस्पताल लगेनन् । भोलिपल्ट अर्थात् बिहीबार मुकेशलाई हनहनी ज्वरो आयो । अनि देवेन्द्रले छोरालाई उपचारको लागि गजेन्द्रनारायण सिंह अस्पताल राजविराज पुर्‍याए । त्यतिबेलासम्म उनको स्वास्थ्य अवस्था जटिल भइसकेको थियो । सघन उपचार कक्ष (आईसीयू) नभएकाले अस्पतालले उनलाई राजविराजस्थित छिन्नमस्ता अस्पतालमा रिफर गरिदियो । छिन्नमस्ता अस्पतालको सघन उपचार कक्ष (आईसीयू) मा उपचारकै क्रममा शुक्रबार मुकेशको मृत्यु भयो ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nमुकेशमाथि कुटपिट गर्नेहरु को–को हुन् ? मृतकको घरभन्दा उनीहरूको घर कति टाढा छ ?\n\nमोबाइल चोरीको आरोप लगाउने सरोकुमारी मृतक मुकेशकी छिमेकी हुन् । चार/पाँच मिटरको कच्ची सडक वारी उत्तरतर्फ मुकेश र पारी दक्षिणतर्फ सरोकुमारीको घर छ । मुकेशलाई निर्घात कुटपिट गर्ने काममा सरोकुमारीका अलवा राजगढ गाउँपालिका–१ घर भई बोरियामै बस्ने १८ वर्षीय रवीन्द्र ठाकुर, बोरियाकै २५ वर्षका सन्तोषकुमार राउत र ३५ वर्षका प्रेमनारायण साह पनि संग्लन रहेको भनेर प्रहरीमा जाहेरी परेको छ ।\n\nकुटपिट गर्नेहरुसँग मोबाइल चोरीको आरोप पुष्टि हुने प्रमाण छ ?\n\nमोबाइल हराएको समय मुकेश पनि सरोकुमारीको घर गएकाले उनीमाथि चोरीको आरोप लागेको देखिन्छ । यो घटनाको अनुसन्धानमा संलग्न प्रहरीका अनुसार सरोकुमारीसँग मुकेशले मोबाइल चोरी गरेको पुष्टी गर्न सक्ने अरु प्रमाण देखिन्न । मुकेश मानसिक रुपले कमजोर रहेकाले उनीमाथि चोरीको आरोप लगाएको हुन सक्ने प्रहरीका अनुसन्धान अधिकारीको आशंका छ ।\n\nयो घटनामा प्रहरीले के अनुसन्धान गरिरहेको छ ?\n\nघटनापछि प्रहरीले कुटपिटमा संलग्न रहेका सरोकुमारी, रविन्द्र ठाकुर र सन्तोषकुमार राउतलाई पक्राउ गरेको छ भने कर्तव्य ज्यानसम्बन्धी मुद्दामा म्याद थप लिई अनुसन्धान भइरहेको छ । जिल्ला प्रहरी कार्यालयका प्रवक्ता डीएसपी डम्बरबहादुर पुरीले सप्तरी जिल्ला अदालतबाट ५ दिन थप म्याद लिई अनुसन्धान भइरहेको बताए । मृतकको पोस्टमार्टम रिपोर्ट आएपछि अनुसन्धानले थप गति लिने प्रहरीले बताएको छ ।\n\nघटनापछि मुकेशको परिवारको अवस्था के छ ?\n\nमुकेशको पुर्ख्यौली घर जिल्लाको राजगढ गाउँपालिका–६ फकिरा हो । देवेन्द्र र उनका भाइ भूपेन्द्र मिलेर केही वर्षअघि बोरियामा ८ धुर जग्गा किनेर सामान्य घर बनाएर बस्दै आएका थिए । खेतीपाती गरेर जीविकोपार्जन गर्दै आएका मुकेशको परिवार यो घटनापछि शोकमा डुबेको छ । मुकेशकी ७० वर्षीय हजुरआमा सुखोदेवी नातिको मृत्युपछि विक्षिप्त छिन् । मृतक मुकेशका बाबु देवेन्द्र अढाई वर्षअघि वैदेशिक रोजगारीका लागि मलेसिया गएका थिए । त्यहाँबाट फर्किँदा उनी बाँया खुट्टा नचल्ने समस्या र मलेसिया जाँदाको कर्जासहित फर्किएका थिए । उनी अहिले खुट्टा टेक्नेसम्म बनाउन सकिन्छ कि भनेर विराटनगरस्थित अस्पतालमा उपचार गराइरहेका छन् । लोरौको सहारामा हिँडिरहेका देवेन्द्र छोरामाथि निराधार आरोप लगाएर कुटपिट गरी हत्या गरिएकोमा आक्रोशित छन् । उनले भने, 'दोषीउपर कडा कारबाही होस् ।'\n\nसम्बन्धित समाचार\n\nमोबाइल चोरीको आरोपमा कुटपिट गर्दा दलित युवकको मृत्यु",
    "scraped_at": "2025-11-24T17:32:29.841Z"
  },
  {
    "url": "https://ekantipur.com/news/2025/11/24/five-arrested-for-arson-at-supreme-court-14-48.html",
    "title": "सर्वोच्च अदालतमा आगजनी गर्ने पाँच जना पक्राउ",
    "summary": "Police have arrested and made public five people who set fire to and vandalized the Supreme Court during the protest on Bhadra 10.",
    "image": "https://assets-cdn.ekantipur.com/uploads/source/news/kantipur/2025/third-party/supreme-court-14102025040358-1000x01-14102025083119-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nकाठमाडौँ — गत भदौ २४ गतेको प्रदर्शनका क्रममा सर्वोच्च अदालतमा आगजनी र तोडफोड गर्ने पाँच जनालाई प्रहरीले पक्राउ गरी सार्वजनिक गरेको छ ।\n\nपक्राउ पर्नेमा राजु परियार, कुमार पराजुली, सुशील श्रेष्ठ र ज्योति थापा घतानी रहेको सोमबार यहाँ आयोजित पत्रकार सम्मेलनमा जिल्ला प्रहरी परिसरका प्रवक्ता पवनकुमार भट्टराईले जानकारी दिए । प्रहरीले एक जनाको भने पहिचान खुलाएको छैन ।\n\nअदालतमा आगजनी गर्ने अन्य केहीको पहिचान भइसकेको जानकारी दिँदै उनले उनीहरुलाई पनि छिट्टै कानुनी दायरामा ल्याइने बताए । अदालतमा आगजनी गर्नेमाथि छानबिन गरी कारबाही गर्न सर्वोच्चले परिसरमा जाहेरी दिएको थियो ।\n\nपरिसरमा जेन–जी आन्दोलनका क्रममा आगजनी, तोडफोड, आपराधिक उपद्रवसँग सम्बन्धित १०४ वटा जाहेरी परेको छ । त्यसमध्ये २२ व्यक्तिगत, ६६ वटा सरकारी कार्यालय र १६ वटा संस्थागत/व्यापारिक प्रतिष्ठानको रहेको परिसरले जनाएको छ ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nआन्दोलनका क्रममा काठमाडौँमा मात्रै ४९ जनाको मृत्यु भएको प्रहरी तथ्यांक छ । त्यसमध्ये सात जनाको अझैसम्म पहिचान छैन । सो समयमा हराएका सात जनाको हुलिया प्राप्त भएको प्रहरीले जनाएको छ ।\n\n'चुच्चेपाटीको भाटभटेनीमा सात वटा कंकाल फेला परेका हुन्, जसले आशंका गर्नुभएको छ, फेला परेको शव पूर्णरुपले जलेकाले डीएनएनको नमुना पाउन सकिएन', उनले भने, 'पहिचानका लागि अन्य ठाउँमा पठाउने कि भनेर लागेको छौँ, सो शवको पहिचान नभएसम्म त्यसको यकीन गर्ने आधार देखिएन ।'\n\nयसबीचमा विभिन्न कसुरमा १५४ वटा दर्ता भएको, २६७ जनालाई पक्राउ गरिएको, ८७ जना हाजिर जमानीमा छुटेका, ११३ जना हिरासतमा रहेको, ३३ जना धरौटीमा छुटेका छन् भने ४३ जना पुर्पक्षका लागि थुनामा पुगेका छन् ।",
    "scraped_at": "2025-11-24T17:32:30.281Z"
  },
  {
    "url": "https://ekantipur.com/news/2025/11/24/gongabuma-maya-was-murdered-over-a-dispute-over-rs-500-25-05.html",
    "title": "५ सय रुपैयाँको विवादमा भएको थियो गोंगबुमा मायाको हत्या",
    "summary": "The body of a woman was found wrapped in a blanket on the side of a main road in Kathmandu on Saturday.",
    "image": "https://assets-cdn.ekantipur.com/uploads/source/news/kantipur/2025/third-party/crime-0672025052922-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — काठमाडौंको मुख्य सडकछेउ पोको पारेर राखिएको अवस्थामा शनिबार एक महिलाको शव फेला पर्‍यो ।\n\nकालो प्लास्टिक र तन्नाले बेरेको अवस्थामा बेवारिस शव फेला परेपछि प्रहरी अनुसन्धानमा जुट्यो । र, पक्राउ परे २४ वर्षीय सूर्य थापा मगर ।\n\n५ सय रुपैयाँ लेनदेनको विवादका कारण ती महिलाको हत्या भएको प्रहरीको प्रारम्भिक अनुसन्धानले खुलाएको छ । मगरले आफूले नै हत्या गरेको प्रहरीसामु स्वीकार गरेका छन् । मृतक माया मगर भन्ने आयुषा मगर भएको पुष्टि भइसकेको छ।\n\nकसरी भयो घटना ?\n\nRegister and Get a chance to win Smart Helmet every week!\n\nThank you for your interest!\n\nClick here\n\n१४-१५ दिनअघि माया र डोल्मा बोम्जन नाम गरेकी अर्की एक महिला टोखा नगरपालिका-९ मिलनटोल गोंगबु नयाँ बसपार्कस्थित होटेल रोयल कुन्डला पुग्छन् । राति १२ बजेतिर पुगेका उनीहरुमध्ये डोल्मा छततिर जान्छिन् भने माया स्टाफ रुपमै बसेर गफ गर्न थाल्छिन् । त्यहीँ पुगेका सूर्यसँग उनी 'ब्राउन सुगर किन्न' भन्दै ५ सय रुपैयाँ माग्छिन् ।\n\nबाहिर निस्किएकी उनी केहीबेरमा फर्कन्छिन् । तर, सूर्यले ५ सय रुपैयाँ फिर्ता माग्न थाल्छन् । त्यही विषयमा उनीहरुबीच वादविवाद सुरु हुन्छ ।\n\nआवेशमा आएका सूर्यले जुत्ताको तुनाले मायाको घाँटीमा बाँधेर भुइँमा लडाउँछन् र मुक्का प्रहार गर्छन् । त्यसपछि आफूले फोहोर फाल्ने कालो प्लास्टिकमा हाले दुईवटा तन्नाले बाँधेर सडकमा फालेको उनले प्रहरीसामु स्वीकार गरेका छन् ।\n\nटोखा-९ चक्रपथ खण्डमा मायाको शव शनिबार फेला परेको थियो । मृतकको शरीरमा बेरिएको तन्नाको ट्यागका आधारमा प्रहरीले अनुसन्धान अघि बढाएको थियो । त्यसमा लेखिएको १४५५ नम्बर नै होटेल रोयल कुन्डलाको स्टाफ रुपमा रहेको तकियाको खोलको ट्यागसँग मिलेको थियो ।\n\nपक्राउ परेका सूर्य मिलनटोलस्थित खाजा पसलमा ७ महिनादेखि कार्यरत थिए । सोही खाजाघरमा मादक पदार्थ सेवन गर्दै गरेको अवस्थामा प्रहरीले उनलाई आइतबार पक्राउ गरेको थियो ।\n\nमृतक मायाको सनाखत कान्छी आमाले गरिसकेको काठमाडौं प्रहरी परिसरका प्रवक्ता एसपी पवन भट्टराईले बताए ।",
    "scraped_at": "2025-11-24T17:32:30.981Z"
  },
  {
    "url": "https://ekantipur.com/news/2025/11/24/aryal-who-joined-the-service-as-a-statistics-officer-became-chief-secretary-41-19.html",
    "title": "तथ्यांक अधिकृतबाट सेवा प्रवेश गरेका अर्याल बने मुख्यसचिव",
    "summary": "Suman Raj Aryal has been appointed as the Chief Secretary to the Government of Nepal. The Council of Ministers meeting held today decided to appoint Aryal as the Chief Secretary.",
    "image": "https://assets-cdn.ekantipur.com/uploads/source/news/kantipur/2025/third-party/sumann-24112025114808-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nकाठमाडौँ — नेपाल सरकारको मुख्यसचिवमा सुमनराज अर्याल नियुक्त भएका छन् । आज बसेको मन्त्रिपरिषद् बैठकले अर्याललाई मुख्यसचिव नियुक्त गर्ने निर्णय गरेको हो ।\n\n२०७७ माघ १९ मा सचिवमा बढुवा भएका अर्याल तथ्यांक सेवाबाट निजामतीमा प्रवेश भएका थिए । २०५३ वैशाखमा निजामती सेवामा अधिकृतबाट प्रवेश गरेको उनले विज्ञान विषयमा स्नातकोत्तर गरेका छन् ।\n\nयोजना आयोग, प्रदेश सचिव, महिला मन्त्रालय, महालेखा परीक्षकको कार्यालय, प्रधानमन्त्री तथा मन्त्रिपरिषद् कार्यालय, प्रदेश मुख्यमन्त्रीको कार्यालय, तथ्यांक कार्यालय लगायतका मन्त्रालय, विभाग निकायमा काम गरेको अनुभव रहेको छ । गत असोजमा उनलाई रक्षा मन्त्रालयको सचिवमा सरुवा गरिएको थियो ।\n\nजेन-जी आन्दोलनका बेला गृहसचिव रहेका गोकर्णमणि दुवाडीदेखि, राष्ट्रिय तथ्यांक कार्यलयमा रहेका मधुसुदन बुर्लाकोटी, श्रम मन्त्रालयमा रहेका कृष्णहरि पुष्कर र खानेपानी मन्त्रालयमा रहेकी प्रमिलादेवी बज्राचार्य मुख्य सचिवको प्रतिस्पर्धामा चर्चामा थिए ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nउमेर हदका कारण हालका मुख्य सचिव एकनारायण अर्याल बुधबार सेवा निवृत्त हुँदै छन् ।",
    "scraped_at": "2025-11-24T17:32:31.392Z"
  },
  {
    "url": "https://ekantipur.com/news/2025/11/24/suman-raj-aryal-as-chief-secretary-28-57.html",
    "title": "मुख्यसचिवमा सुमनराज अर्याल",
    "summary": "Suman Raj Aryal has been appointed as the Chief Secretary to the Government of Nepal. The Council of Ministers meeting held today decided to appoint Aryal as the Chief Secretary.",
    "image": "https://assets-cdn.ekantipur.com/uploads/source/news/kantipur/2025/third-party/sumann-24112025114808-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nकाठमाडौँ — नेपाल सरकारको मुख्यसचिवमा सुमनराज अर्याल नियुक्त भएका छन् । आज बसेको  मन्त्रिपरिषद् बैठकले अर्याललाई मुख्यसचिव नियुक्त गर्ने निर्णय गरेको हो ।\n\nउमेर हदका कारण मुख्य सचिव एकनारायण अर्याल बुधबार सेवा निवृत्त हुँदै छन् ।\n\nवरीयताका आधारमा अर्याल मुख्य सचिवका प्रमुख दाबेदार थिए । २०७७ माघ १९ मा सचिवमा बढुवा भएका अर्याल तथ्यांक सेवाबाट निजामतीमा प्रवेश भएका थिए ।\n\nRegister and Get a chance to win Smart Helmet every week!\n\nThank you for your interest!\n\nClick here",
    "scraped_at": "2025-11-24T17:32:32.841Z"
  },
  {
    "url": "https://ekantipur.com/news/2025/11/24/who-will-take-the-position-of-chief-secretary-58-52.html",
    "title": "को आउलान् मुख्य सचिवको कुर्सीमा ? ",
    "summary": "Chief Secretary Ek Narayan Aryal is retiring on Wednesday due to age limit. In the changing scenario after the Gen-G rebellion, who will come as the Chief Secretary, considered the highest post in the civil service?",
    "image": "https://assets-cdn.ekantipur.com/uploads/source/news/kantipur/2025/miscellaneous/secretary1-0352024030432-1000x0-24112025111336-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — उमेर हदका कारण मुख्य सचिव एकनारायण अर्याल बुधबार सेवा निवृत्त हुँदै छन् । जेन-जी विद्रोहपछिको बदलिदो परिदृश्यमा निजामती सेवाको सर्वोच्च पद मानिने मुख्य सचिवका रुपमा को आउलान् ?\n\nसमग्र प्रशासन संयन्त्रको रुपान्तरणको जिम्मेवारी कसको काँधमा आउला ? मुख्य सचिवको भूमिका प्रधानमन्त्रीको सल्लाहकारको रुपमा पनि रहने भएकाले धेरैलाई यो जिम्मेवारीमा को आउला भन्ने चासो छ ।\n\nजेन-जी आन्दोलनपछिको फरक परिस्थिति र निर्वाचन गराउने जिम्मेवारीसहित बनेको सरकार भएका कारणले पनि नयाँ आउने मुख्य सचिवको भूमिका बृहत् देखिन्छ। मन्त्रिपरिषद्ले लगाएको काम मात्रै गर्ने कि साँच्चैको 'पर्फर्मेन्स' देखाउने भन्ने कुरा मुख्य सचिवको व्यक्तित्व र पृष्ठभूमिमा भर पर्नेछ ।\n\nअहिले मुख्य सचिवको सशक्त दाबेदारका रुपमा केही नाम सार्वजनिक भएका छन् । जेन-जी आन्दोलनका बेला गृहसचिव रहेका गोकर्णमणि दुवाडीदेखि रक्षा मन्त्रालयमा रहेका सचिव सुमन अर्याल, राष्ट्रिय तथ्यांक कार्यलयमा रहेका मधुसुदन बुर्लाकोटी, श्रम मन्त्रालयमा रहेका कृष्णहरि पुष्कर र खानेपानी मन्त्रालयमा रहेकी प्रमिलादेवी बज्राचार्य मुख्य सचिवको प्रतिस्पर्धामा देखिन्छन् ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nवरीयताका आधारमा अर्याल मुख्य सचिवका प्रमुख दाबेदार मानिन्छन् । २०७७ माघ १९ मा सचिवमा बढुवा भएका अर्याल तथ्यांक सेवाबाट निजामतीमा प्रवेश भएका थिए । २०५३ वैशाखमा निजामती सेवामा अधिकृतबाट प्रवेश गरेको उनले विज्ञान विषयमा स्नातकोत्तर गरेका छन् । योजना आयोग, प्रदेश सचिव, महिला मन्त्रालय, महालेखा परीक्षकको कार्यालय, प्रधानमन्त्री तथा मन्त्रिपरिषद् कार्यालय, प्रदेश मुख्यमन्त्रीको कार्यालय, तथ्यांक कार्यालय लगायतका मन्त्रालय, विभाग निकायमा काम गरेको अनुभव रहेको छ । गत असोजमा उनलाई रक्षा मन्त्रालयको सचिवमा सरुवा गरिएको थियो ।\n\n२०५४ मा निजामती सेवामा प्रवेश गरेका धादिङका बुर्लाकोटी २०६८ फागुनमा सहसचिव र २०७८ असारमा सचिव भएका हुन् । कडा र हकी स्वभावका बुर्लाकोटी छिटोछिटो सरुवा हुने कर्मचारीमा पर्छन् । स्वास्थ्य तथा जनसंख्या मन्त्रालय, उपराष्ट्रपति कार्यालय, राष्ट्रिय प्राकृतिका स्रोत तथा वित्त आयोग, सार्वजनिक खरिद अनुगमको कार्यालय हुँदै उनी अहिले राष्ट्रिय तथ्यांक कार्यालयमा कार्यरत छन् । उनले जागिरे जीवनमा सवैभन्दा धेरै उपत्यका बाहिर नै बिताएका थिए ।\n\nसचिवका अर्का दाबेदार हुन्, कृष्णहरि पुस्कर । छोटो समयमा धेरै निकायमा काम गरेको अनुभव सँगालेका उनी २०५५ मा नायव सुब्बा थिए भने २०५९ मा अधिकृत र २०६६ मा उपसचिव भएका थिए । यो यात्रामा उनले प्रमुख जिल्ला अधिकारी, विभागीय प्रमुख, विदेशी दूतावास, अख्तियार, अर्थ मन्त्रालय, मन्त्रिपरिषद् कार्यालयसहितको अनुभव सँगालेका छन् । स्वदेशी र विदेशी विभिन्न निकायमा रहेर काम गरेको अनुभव पनि उनीसँग छ । उनी हाल श्रम तथा रोजगार मन्त्रालयमा रहेका छन् ।\n\nमुख्य सचिवको प्रस्पिर्धामा रहेकी बज्राचार्य इन्जिनियरिङ समूहबाट निजामती सेवामा प्रवेश गरेकी हुन् । २०५५ चैतबाट शाखा अधिकृतको रुपमा निजामती सेवामा प्रवेश गरेकी उनीसँग उपत्यका बाहिर काम गरेको लामो समय भने छैन । काठमाडौं र ललितपुरमा लामो समय जागिरे जीवन बिताएकी उनीसँग भौतिक पूर्वाधार मन्त्रालय, विज्ञान तथा प्रविधि मन्त्रालय, नेपाल ट्रष्ट, रेल विभाग, खानेपानी तथा सरसफाइ डिभिजनलगायतका स्थानमा काम गरेको अनुभव छ । उनी २०८१ साउनदेखि खानेपानी मन्त्रालयमा सचिव छिन् ।\n\nयसपाला मुख्य सचिव वरीयताका आधारमा छानिन्छ कि विगतमा जस्तै आफ्नो मान्छे छान्ने परम्परा ब्युँतिन्छ त्यो भने हेर्न बाँकी नै छ ।\n\nसम्बन्धित अन्य समाचार\n\n'कुलिङ अफ पिरियड' रोक्न मुख्य सचिव र सचिवहरू नै लबिइङ गर्दै हिँड्नु अशोभनीय : संसदीय समिति",
    "scraped_at": "2025-11-24T17:32:33.231Z"
  },
  {
    "url": "https://ekantipur.com/news/2025/11/24/43-out-of-267-arrested-in-bhadra-24-protest-in-pretrial-detention-12-47.html",
    "title": "२४ भदौको प्रदर्शनमा पक्राउ परेका २६७ मध्ये ४३ जना पुर्पक्ष थुनामा",
    "summary": "The Kathmandu District Police Complex informed through a press conference that 267 people were arrested in Kathmandu alone during the protests on 24 Bhadra.",
    "image": "https://assets-cdn.ekantipur.com/uploads/source/news/kantipur/2025/third-party/police-24112025102720-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nकाठमाडौँ — २४ भदौको प्रदर्शनका क्रममा काठमाडौंबाट मात्र २ सय ६७ जना पक्राउ परेको काठमाडौं जिल्ला प्रहरी परिसरले पत्रकार सम्मेलनमार्फत जानकारी गराएको छ ।\n\nपक्राउ परेकामध्ये ८७ जनालाई हाजिरी जमानीमा छाडिएको परिसरका एसपी पवन भट्टराईले बताए । उनका अनुसार ३३ जना धरौटीमा छुटेका छन् भने ४३ जनालाई पुर्पक्षका लागि थुनामा पठाइएको छ ।\n\nसो प्रदर्शनका क्रममा लुटिएका ८३ नाल हतियार पछि प्रहरीले बरामद गरेको थियो ।\n\nप्रदर्शनका क्रममा विवादमा आएको टीओबी बाइकर्स समूहका तेन्जिन दावा लामाबाहेक अरू तिब्बती मूलका नभएको प्रहरीले जनाएको छ ।\n\nRegister and Get a chance to win Smart Helmet every week!\n\nThank you for your interest!\n\nClick here",
    "scraped_at": "2025-11-24T17:32:34.759Z"
  },
  {
    "url": "https://ekantipur.com/news/2025/11/24/four-chinese-arrested-for-sohrukhutte-fined-rs-50000-each-and-recommended-deportation-for-3-years-03-30.html",
    "title": "काठमाडौंमा पक्राउ परेका ४ चिनियाँलाई जरिवानासहित ३ वर्ष निष्कासन गर्न सिफारिस",
    "summary": "The Immigration Department has recommended deportation of four Chinese nationals arrested from Sohrakhutte, Kathmandu, and barring them from entering Nepal for three years.",
    "image": "https://assets-cdn.ekantipur.com/uploads/source/news/kantipur/2025/third-party/pakrau-team-1782025102004-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — काठमाडौंको सोह्रखुट्टेबाट पक्राउ परेका चार चिनियाँ नागरिकलाई अध्यागमन विभागले ३ वर्ष नेपाल प्रवेश गर्न नपाउने गरी निष्कासनको सिफारिस गरेको छ ।\n\nगत २८ कात्तिकमा सोह्रखुट्टेको एक घरबाट पक्राउ परेका चिनियाँ नागरिकहरु रुइजेङ अलान वाङ, लिउ युफान, रुई सियाओ र चाय यान बोलाई ५० हजार रुपैयाँ जरिवाना असुल गरी ३ वर्ष नेपाल प्रवेश गर्न नपाउने गरी निष्कासनको सिफारिस भएको हो ।\n\nअध्यागमन विभागका महानिर्देशक रामचन्द्र तिवारीले महानिर्देशकस्तरीय निर्णय गरी उनीहरुलाई तोकिएको जरिवाना असुल गरी ३ वर्ष नेपाल भित्रिन नपाउने गरी निष्कासन गर्न गृह मन्त्रालयलाई सिफारिस गरेका हुन् । अध्यागमन विभागबाट भएको सिफारिस गृहसचिव स्तरीय निर्णयबाट अनुमोदन गर्नुपर्ने हुन्छ ।\n\nविभागका निर्देशक एवं प्रवक्ता टीकाराम ढकालले निष्कासनको सिफारिस गरेर पत्र गृह मन्त्रालय पठाइएको जानकारी दिए । सोह्रखुट्टेको एउटा घर भाडामा लिएर शंकास्पद गतिविधि गरेको आरोपमा विभागको टोलीले गत साता छापा मारी चिनियाँ नागरिकलाई नियन्त्रणमा लिएको थियो ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nनेपाली केही किशोरीलाई राखेर म्यारिज ब्युरो सञ्चालनसहितका अवैध गतिविधि गर्ने गरेको सूचनापछि विभागको टोली प्रहरीको सहयोगमा त्यहाँ पुगेको थियो । त्यसपछि खानतलासी गर्दा दुई जना भिसा गुजारेर बसेको र अरु दुईजना भिसा दुरुपयोग गरी गैरकानुनी गतिविधिमा संलग्न रहेको भेटिएको थियो । त्यसपछि अनुसन्धान गर्दा एउटा प्रयोजनमा भित्रिएर अरु नै गतिविधि गर्ने गरेको पाइएपछि चारैजनालाई जनही ५० हजार जरिवाना र ३ वर्ष नेपाल प्रवेश गर्न नपाउने गरी निष्कासन गर्न मन्त्रालयमा सिफारिस गरिएको विभागले जनाएको छ ।\n\nअध्यागमन कानुन उल्लंघन गरी नेपालमा बसेर गैरकानुनी गतिविधि गरेको भेटिए अध्यागमन ऐन २०४९ को दफा ९ मा त्यस्ता विदेशी नागरिकलाई निश्चित अवधि तोकेर तोकिएको जरिवाना असुल र निश्चित अवधिसम्म नेपाल भित्रिन नपाउने गरी निष्कासन गर्न सकिने व्यवस्था छ । नेपालमा छिरेका कतिपय चिनियाँ नागरिक विदेशी मुद्रा तथा सुन तस्करी, वन्यजन्तु तस्करी, अवैध कल बाइपासलगायतका अपराधमा मुछिँदै आएका छन् । पछिल्लो पटक पक्राउ परेका चारजनाले म्यारिज ब्युरो सञ्चालनको आडमा गैरकानुनी गतिविधि गर्दै आएको भेटिएको छ । कतिपय चिनियाँ पर्यटक भिसामा भित्रिएर अवधि सकिएर पनि ओभर स्टेमा रहने गरेका छन् ।",
    "scraped_at": "2025-11-24T17:32:35.508Z"
  },
  {
    "url": "https://ekantipur.com/news/2025/11/24/and-the-betting-gang-that-predicted-every-ball-in-the-npl-was-caught-on-the-field-06-36.html",
    "title": "एनपीएलमा प्रत्येक बलको पूर्वसूचना दिने सट्टेबाज गिरोह खेलमैदानबाटै पक्राउ",
    "summary": "Spectators sitting on the parapets of the ongoing Nepal Premier League (NPL) at the Tribhuvan University Cricket Ground are enjoying the game.",
    "image": "https://assets-cdn.ekantipur.com/uploads/source/news/kantipur/2025/sports/whatsapp-image-2025-11-21-at-54051-pm-24112025083352-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — त्रिभुवन विश्वविद्यालय क्रिकेट खेलमैदानमा चलिरहेको नेपाल प्रिमियर लिग (एनपीएल) को प्यारापिटमा बस्ने दर्शक खेलमा रमाइरहेका हुन्छन् ।\n\nकोही आफूले समर्थन गरेको टिमको उत्कृष्टमा प्रदर्शनमा त्यहीँ उभिएर नाच्छन्, कोही बेस्सरी हुटिङ गर्छन् । तर, शनिबारचाहिँ प्यारापिटको एउटा कुनामा फरक दृश्य देखिइरहेको थियो ।\n\nकेही व्यक्तिहरु खेलभन्दा बढी मोबाइलमा ध्यान दिइरहेका थिए । एक/डेढ घण्टासम्म उनीहरु लगातार मोबाइलमा झुम्मिरहेको देखेपछि सादा पोसाकमा खटिएको प्रहरी टोलीले निगरानी गर्न थाल्यो । ‘हाम्रो टोली सट्टेबाजी हुन सक्छ भनेर सुरुदेखि नै परिचालित थियो, त्यस क्रममा शंकास्पद गतिविधि भएको देखिएपछि नजर परिहाल्यो,’ उपत्यका अपराध अनुसन्धान कार्यालयका एक अधिकृत भन्छन्, ‘टोलीले अझै केही समय निगरानी गर्‍यो, त्यसपछि उनीहरु बेटिङमा संलग्न भएको लगभग निश्चित भएपछि खेल सकिएलगत्तै नियन्त्रणमा लियौं ।’\n\nकार्यालयका प्रवक्ता काजीकुमार आचार्यका अनुसार पक्राउ पर्नेमा भारतको आन्ध्र प्रदेश घर भएका ३१ वर्षीय राजा यदुला, ३५ वर्षीय महेश बाबु, ३० वर्षीय पण्डित श्रीनिवासुलु, २० वर्षीय सेख सोयब, ३२ वर्षीय महमद रफी शेख, १९ वर्षीय सोई कुमार तम्मिसेट्टी र २८ वर्षीय सेखचन्द बसल छन् ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nउनीहरुको साथबाट बरामद भएको १५ वटा मोबाइलको अनुसन्धान गर्दा उनीहरुले बेटाकुलर डट लाइभ नामक बेटिङ साइटबाट सेट्टाबाजी गराउने गरेको पाइएको आचार्य बताउँछन् । अनुसन्धानमा संलग्न प्रहरी अधिकृतहरुका अनुसार बयान दिने क्रममा समेत उनीहरुले सट्टेबाजीमा आफ्नो संलग्नता स्वीकारेका छन् ।\n\n‘नेपालमा भइरहेको खेलको टेलिभिजन वा अनलाइनमा लाइभ आउँदा केही सेकेन्ड ढिला हुने रहेछ,’ एक अधिकृतले भने, ‘त्यही ग्यापमा खेलेर उनीहरुले प्रत्येक बलको लाइभ जानकारी आउनुअगावै बाजी राख्ने गरेका रहेछन् ।’ यही कामका लागि उनीहरु केही दिनअघि भारतबाट काठमाडौंसम्म आएको पाइएको छ । उनीहरु सामाखुसीमा एकैठाउँ बसिरहेको समेत खुलेको छ ।\n\nप्रहरीले यसअघि सट्टेबाजीमा संलग्न भएको आरोपमा भारतीय नागरिक २८ वर्षीय दिलप्रित सिंह र बर्दिया घर भई भारतको चण्डिगढ बस्ने २४ वर्षीय रेविका सिंह ठकुरीलाई पक्राउ गरेको थियो ।\n\nएनपीएलका खेलहरुमा अप्रिय गतिविधि नहोस् भन्ने उद्देश्यले निगरानीका लागि सादा पोसाकमा प्रहरी टोली परिचालन गरिएको छ । एक जना प्रहरी निरीक्षकको कमान्डमा खटिने टोलीले निरन्तर दर्शकदीर्घको चारैतर्फ बसेर दर्शकको गतिविधिमाथि नजर राख्दै आएका छन् ।\n\n‘खेल कुनै समस्याबिना सञ्चालन होस् भनेर प्रहरीले हरसम्भव प्रयास गरिरहेको छ,’ उपत्यका अपराध अनुसन्धान कार्यालयका प्रवक्ता आचार्य भन्छन्, ‘कुनै अप्रिय गतिविधि हुन नदिने गरी काम गरिरहेका छौं ।’",
    "scraped_at": "2025-11-24T17:32:37.003Z"
  },
  {
    "url": "https://ekantipur.com/news/2025/11/24/two-way-traffic-operation-in-daunne-33-34.html",
    "title": "दाउन्नेमा दुईतर्फी यातायात सञ्चालन",
    "summary": "Two-way traffic has resumed on the Daunne road section after a cargo vehicle stuck near Dhyunkhola was removed. The highway was blocked since 8:40 am after a long vehicle carrying chemical fertilizers from Birgunj to Bhairahawa broke down near Dhyunkhola.",
    "image": "https://assets-cdn.ekantipur.com/uploads/source/news/kantipur/2025/third-party/daunne-jaam-1692025044302-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nनवलपरासी — दाउन्ने सडक खण्डको ध्यूँखोला नजिक फसेको मालवाहक गाडी हटाएपछि त्यहाँ दोहोरो यातायात सञ्चालन भएको छ । वीरगन्जबाट भैरहवातर्फ रासायनिक मल बोकेर जाँदै गरेको लामो गाडी ध्यूँखोलानजिक बिग्रिएका कारण बिहान ८:४० बजेदेखि राजमार्गमा अवरोध भएको थियो ।\n\nफिल्डमा खटिएका इलाका प्रहरी कार्यालय दुम्कीवासका प्रहरी निरीक्षक थमनसिंह रानाका अनुसार राजमार्गमा बिग्रिएको मालवाहक गाडी हटाएपछि केहीबेर अघि‌देखि दुईतर्फी नै यातायात सञ्चालनमा आएको हो ।\n\nजिल्ला प्रहरी कार्यालयका अनुसार सोमबार बिहान ८:४० बजेदेखि दाउन्ने खण्डमा जाम हुँदा गाडीको लस्कर ४ किलोमिटरपूर्व दुम्कीवासको विनयी पुलसम्म पुगेको थियो । सोमबार बिहान १२ बजेपछि त्यहाँका गाडी गन्तव्यतर्फ गइसकेका छन् ।\n\nपूर्व-पश्चिम राजमार्ग फराकिलो पार्ने जिम्मेवारी पाएको चिनियाँ ठेकेदार कम्पनी चाइना स्टेट इन्जिनियरिङ कर्पोरेसनले दाउन्ने सडक खण्डमा तीव्र रूपमा काम नगर्दा दिनहुँ घण्टौँ जाम हुने गरेको छ ।\n\nRegister and Get a chance to win Smart Helmet every week!\n\nThank you for your interest!\n\nClick here",
    "scraped_at": "2025-11-24T17:32:37.385Z"
  },
  {
    "url": "https://ekantipur.com/news/2025/11/24/the-prime-ministers-secretariat-said-adarsh-shrestha-is-a-trustworthy-person-who-works-day-and-night-27-13.html",
    "title": "प्रधानमन्त्रीको सचिवालयले भन्यो : आदर्श श्रेष्ठ विश्वासिलो र रातदिन खटिएर काम गर्ने व्यक्ति हो ",
    "summary": "Prime Minister Sushila Karki's secretariat has issued a clarification following the staff appointment controversy. Prime Minister Karki's press coordinator Ram Rawal issued a press release on Monday, saying that Prime Minister Karki's chief personal secretary Adarsh ​​Shrestha is a 'trustworthy, reliable and dedicated person'.",
    "image": "https://assets-cdn.ekantipur.com/uploads/source/news/kantipur/2025/miscellaneous/aadharsha-24112025062505-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — प्रधानमन्त्री सुशीला कार्कीको सचिवालयले कर्मचारी नियुक्ति विवादपछि स्पष्टीकरण दिएको छ । प्रधानमन्त्री कार्कीका प्रेस संयोजक राम रावलले सोमबार प्रेस विज्ञप्ति जारी गर्दै प्रधानमन्त्री कार्कीका प्रमुख स्वकीय सचिव आदर्श श्रेष्ठ 'विश्वासिलो, भरपर्दो र रातदिन खटिएर काम गर्ने व्यक्ति' भएको बताएका हुन् ।\n\nजेन-जी आन्दोलनको बलमा स्थापित सरकारका प्रधानमन्त्री कार्कीले मितव्ययिता, पारदर्शिता र जवाफदेहिताका सन्दर्भमा जिम्मेवार र संवेदनशील रही सोहीअनुरुपको आचरण र व्यवहार गर्दै आएको पनि प्रेस संयोजक रावलको दाबी छ ।\n\nप्रधानमन्त्री कार्कीले आफूले भरोसा गर्ने व्यक्ति श्रेष्ठलाई प्रमुख स्वकीय सचिवमा नियुक्त गरेको रावलले बताएका छन् । उनले विज्ञप्तिमा भनेका छन्, 'प्रधानमन्त्रीज्यूले आफूले भरोसा गर्न सक्ने व्यक्तिलाई प्रमुख स्वकीय सचिव नियुक्त गर्नुभएको हो। सम्माननीय प्रधानमन्त्रीज्यूको परिवारमा आफूसँग श्रीमान् मात्र रहनुभएको र उहाँहरूको वृद्ध उमेरको कारण पारिवारिक रूपमा सहयोग गर्न सक्ने विश्वासिलो व्यक्ति प्रधानमन्त्रीज्यूले छनोट गरी नियुक्त गर्नुभएको हो।'\n\nप्रधानमन्त्रीका प्रमुख स्वकीय सचिव श्रेष्ठले श्रीमती संगीता श्रेष्ठलाई सहसचिव सरहको सेवा सुविधा पाउने गरी प्रधानमन्त्रीको सचिवालयमा नियुक्त गरेका थिए । उनले असोज २ मा श्रीमतीलाई प्रधानमन्त्रीको सचिवालयमा नियुक्त गरेका हुन् । त्यस्तै, श्रेष्ठले आफ्ना अन्य नातेदारलाई पनि प्रधानमन्त्रीको सचिवालयमा नियुक्त गरेको भन्दै विरोध सुरु भएको छ ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nतर प्रेस संयोजक रावलले भने थर मिलेकै भरमा प्रधानमन्त्री कार्कीका प्रमुख स्वकीय सचिव आदर्श श्रेष्ठलाई लाञ्छना लगाइएको दाबी गरेका छन् । 'अन्य नियुक्तिहरूमा प्रमुख स्वकीय सचिवलाई लाञ्छना लगाई अनावश्यक रूपमा जोडिएको र कतै थर र कतै जातीय पृष्ठभूमि मिलेकै आधारमा जबर्जस्ती नातेदार भनी प्रचार गरिएको देखिएकोले त्यसो नगरिदिन हुन पनि अनुरोध छ,' रावलले भनेका छन् ।\n\nराज्यकोषमा कमभन्दा कम भार परोस् र छरितो रूपमा काम गर्न सकियोस् भनेर निकै कम जनशक्तिबाट प्रधानमन्त्रीको सचिवालय सञ्चालन हुँदै आएको पनि प्रधानमन्त्रीको सचिवालयको दाबी छ ।\n\n'कार्यविधिअनुसार ७ जना सल्लाहकार राख्न सक्ने दरबन्दी भए पनि हाल २ जना मात्र नियुक्त हुनुभएको छ। १९ जना विज्ञ कर्मचारी राख्न सक्ने दरबन्दी भए पनि ४ जना मात्र नियुक्त गरिएको छ, जसमध्ये एक जना अवैतनिक हुनुहुन्छ। स्वकीय सचिवालयमा ४१ जनाको दरबन्दी रहे पनि १४ जना मात्र कार्यरत हुनुहुन्छ,' विज्ञप्तिमा भनिएको छ ।",
    "scraped_at": "2025-11-24T17:32:37.793Z"
  },
  {
    "url": "https://ekantipur.com/news/2025/11/24/all-out-protests-after-pms-personal-secretary-appoints-wife-jen-g-demands-immediate-dismissal-05-57.html",
    "title": "प्रधानमन्त्रीका स्वकीय सचिवले श्रीमतीसहितलाई नियुक्ति दिलाएपछि चौतर्फी विरोध, जेन-जीले उठाए तत्काल बर्खास्तीको माग",
    "summary": "The Genji Front has demanded the immediate dismissal of Shrestha, the Prime Minister's Chief Personal Secretary. Similarly, it has also demanded the immediate cancellation of the appointments of all family members and relatives appointed by Shrestha.",
    "image": "https://assets-cdn.ekantipur.com/uploads/source/news/kantipur/2025/miscellaneous/aadharsha-24112025062505-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — जेनजी फ्रन्टले प्रधानमन्त्रीका प्रमुख स्वकीय सचिव श्रेष्ठको तत्काल बर्खास्ती माग गरेको छ । त्यस्तै, श्रेष्ठले नियुक्ति दिलाएका परिवारका सदस्य र नातेदार सबैको नियुक्ति तत्काल खारेजी गर्न पनि माग गरिएको छ ।\n\nप्रधानमन्त्री सुशीला कार्कीका प्रमुख स्वकीय सचिव (नेपाल सरकारको सचिवसरह सेवासुविधा) आदर्श श्रेष्ठले श्रीमतीसहितका व्यक्तिलाई प्रधानमन्त्रीको सचिवालयमा नियुक्त गरेको पाइएपछि चौतर्फी विरोध भएको छ ।\n\nप्रधानमन्त्रीका प्रमुख स्वकीय सचिव श्रेष्ठले श्रीमती संगीता श्रेष्ठलाई सहसचिव सरहको सेवा सुविधा पाउने गरी प्रधानमन्त्रीको सचिवालयमा नियुक्त गरेका थिए । उनले असोज २ मा श्रीमतीलाई प्रधानमन्त्रीको सचिवालयमा नियुक्त गरेका हुन् । त्यस्तै, श्रेष्ठले आफ्ना अन्य नातेदारलाई पनि प्रधानमन्त्रीको सचिवालयमा नियुक्त गरेको भन्दै विरोध सुरु भएको छ ।\n\nप्रधानमन्त्रीको सचिवालयमा प्रमुख स्वकीय सचिवले आफन्तलाई नियुक्त गरेको भन्दै नेपाल जेन-जी फ्रन्टले विरोध जनाएको छ । 'प्रधानमन्त्रीका प्रमुख स्वकीय सचिव आदर्शकुमार श्रेष्ठद्वारा आफ्नै श्रीमतीसहितका नातेदारलाई प्रधानमन्त्रीको सचिवालयमा नियुक्ति दिलाएको भनी सार्वजनिक भएको समाचारप्रति नेपाल जेन-जी फ्रन्टको गम्भीर ध्यानाकर्षण भएको छ । राज्यको कार्यकारी प्रमुखको सचिवालयजस्तो संवेदनशील निकायमा नातावाद, कृपावाद र पारिवारिक सम्बन्धका आधारमा नियुक्ति हुनु पदको दुरुपयोग मात्र नभई सुशासन, नैतिकता, जवाफदेहीता र पारदर्शीताविरुद्धको प्रत्यक्ष प्रहार हो,' फ्रन्टले जारी गरेको विज्ञप्तिमा उल्लेख छ ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nजेनजी फ्रन्टले प्रधानमन्त्रीका प्रमुख स्वकीय सचिव श्रेष्ठको तत्काल बर्खास्तीको माग गरेको छ । त्यस्तै, श्रेष्ठले नियुक्ति दिलाएका परिवारका सदस्य र नातेदार सबैको नियुक्ति तत्काल खारेजी गर्न पनि माग गरिएको छ ।\n\nप्रधानमन्त्री र मन्त्रीका स्वकीय सचिवालयमा कोको कुनकुन पदमा कार्यरत छन् भन्ने विवरण सार्वजनिक गर्न पनि फ्रन्टले माग गरेको छ ।",
    "scraped_at": "2025-11-24T17:32:38.189Z"
  },
  {
    "url": "https://ekantipur.com/news/2025/11/24/long-traffic-jam-in-daunne-one-way-traffic-operation-34-39.html",
    "title": "दाउन्नेमा लामो जाम, एकतर्फी यातायात सञ्चालन",
    "summary": "The highway is being operated in one direction due to a cargo vehicle carrying chemical fertilizer from Birgunj to Bhairahawa breaking down near the Dhyu River on the Daunne road section.",
    "image": "https://assets-cdn.ekantipur.com/uploads/source/news/kantipur/2025/third-party/daunne-jaam-1692025044302-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nनवलपरासी — दाउन्ने सडक खण्डको ध्यु खोला नजिक वीरगन्जबाट भैरहवातर्फ रासायनिक मल बोकेर जाँदै गरेको मालबाहक गाडी बिग्रीएका कारण राजमार्ग एकतर्फी सञ्चालन भैरहेको छ ।\n\nजिल्ला प्रहरीका अनुसार सोमबार बिहान ८ : ४० बजेवाट दाउन्ने खण्डको पूर्वी बजार दुम्कीवाससम्म लामो जाम भएको छ । जामका कारण पूर्व–पश्चिम हिँडेका गाडी दुम्कीवास बजारसम्म रोकिएका छन् ।\n\nत्यहाँ सोमवार बिहान ३ सय भन्दा धेरै गाडीको जाम रहेको छ । बिग्रिएको बा प्र ०३ ००१ ख ०९५१ नम्बरको गाडी राजमार्गवाट हटाउने काममा प्रहरी खटाइएको छ ।\n\nदुम्कीवासबाट करिब ३ किलोमिटर पश्चिम बर्दघाटतर्फ उकालो भएका कारण दिनहुजसो जाम हुने गरेको छ । नारायणगढ हुँदै बुटवलतर्फ जाने गाडी त्यहाँ रोकिएको प्रहरीले जनाएको छ ।\n\nRegister and Get a chance to win Smart Helmet every week!\n\nThank you for your interest!\n\nClick here\n\nईलाका प्रहरी कार्यालय दुम्कीवासका प्रहरी निरीक्षक थमनसिंह रानाका अनुसार विश्वकर्मा मन्दिर नजिकबाट सुरु भएको जाम सोमबार बिहान दुम्कीवाससम्म आइपुगेको छ ।",
    "scraped_at": "2025-11-24T17:32:39.204Z"
  },
  {
    "url": "https://ekantipur.com/news/2025/11/24/176394465179459550.html",
    "title": "जेन–जी आन्दोलनबारे ह्युमन राइट्स वाचको प्रतिवेदन: ‘घातक हतियार प्रयोगमा संलग्न सुरक्षा अधिकारी र राजनीतिक पात्रलाई जवाफदेही बनाऊ’",
    "summary": "Human Rights Watch, a global monitoring organization for human rights violations, has concluded that police used excessive force, including deadly weapons, during the Gen Z protests in Nepal. Human Rights Watch has recommended holding security forces and political figures involved in the use of force accountable.",
    "image": "https://assets-cdn.ekantipur.com/uploads/source/news/kantipur/2025/miscellaneous/gen-zprortestatkathmandu20250908042-24112025013931-watermarked.jpg",
    "body": "Facebook\n\nMessenger\n\nWhatsapp\n\nViber\n\nTwiter\n\nCopy Link\n\nWhat you should know :\n\nकाठमाडौँ — मानवअधिकार उल्लंघनका घटनाबारे विश्वव्यापी अनुगमन गर्ने संस्था ‘ह्युमन राइट्स वाच’ ले नेपालको जेन–जी आन्दोलनमा प्रहरीले घातक हतियारसहित अत्यधिक बल प्रयोग गरेको निष्कर्ष निकालेको छ । बल प्रयोगमा संलग्न सुरक्षा निकाय र राजनीतिक पात्रहरूलाई जवाफदेही बनाउन ह्युमन राइट्स वाचले सुझाव दिएको छ ।\n\nआइतबार सार्वजनिक भएको प्रतिवेदनमा २३ भदौको जेन–जी आन्दोलनमा प्रहरीले तीन घण्टासम्म जथाभावी गोली प्रहार गरेको उल्लेख छ । त्यो दिन राज्यबाट व्यापक दमन भएपछि मानिस अर्को दिन विरोध गर्दै सडकमा उत्रिएको ह्युमन राइट्स वाचको निष्कर्ष छ ।\n\n२४ भदौका तोडफोड, लुटपाट र आगजनीमध्ये केही नागरिकको आवेशबाट सिर्जित स्वतःस्फूर्त घटना भए पनि केही घटनाले योजनाबद्ध हिंसा प्रयोगको संकेत गर्ने प्रतिवेदनमा उल्लेख छ । सरकारी संस्था, व्यवसाय, सञ्चार संस्थामाथि भएको आक्रमणमा जेन–जी आन्दोलनसँग प्रत्यक्ष सम्बन्ध नभएका व्यक्तिहरूको संलग्नता देखिएको प्रतिवेदनले औंल्याएको छ ।\n\nह्युमन राइट्स वाचकी एसिया क्षेत्र उपनिर्देशक मिनाक्षी गांगुलीले २३ भदौमा नेपालमा भएको हिंसात्मक घटनामा गम्भीर मानवअधिकार उल्लंघन भएको बताएकी छन् । ‘यसमा जिम्मेवार सुरक्षा निकायका अधिकारी वा राजनीतिक पात्रहरूलाई जवाफदेही बनाइनुपर्छ,’ उनले भनेकी छन्, ‘सरकारले यसमा हुने अनुसन्धानलाई स्वतन्त्र र पारदर्शी रूपमा समयमै पूरा गर्नुपर्छ र कानुन उल्लंघन गर्ने जोकोहीलाई कारबाहीबाट जोगाइने छैन भन्ने सुनिश्चित गर्नुपर्छ ।’\n\nRegister and Get a chance to win Smart Helmet every week!\n\nThank you for your interest!\n\nClick here\n\nप्रतिवेदन तयार पार्ने क्रममा ५२ प्रत्यक्षदर्शी, पीडित, पत्रकार, स्वास्थ्यकर्मी, राजनीतिज्ञ र सुरक्षा निकायसँग जोडिएको स्रोतसँग अन्तर्वार्ता गरिएको ह्युमन राइट्स वाचले जनाएको छ । ‘सामाजिक सञ्जालमा सार्वजनिक वा अनुसन्धानकर्तालाई दिइएका तस्बिर र भिडियो, अस्पताल एवं प्रदर्शन र आगजनी भएका स्थानहरूमा गरिएको स्थलगत अध्ययनबाट यो प्रतिवेदन तयार गरिएको हो,’ ह्युमन राइट्स वाचले भनेको छ, ‘यो अध्ययन काठमाडौंमा केन्द्रित थियो ।’\n\nप्रत्यक्षदर्शीसँगको कुराकानी र विश्लेषण गरिएकाले फुटेजले २३ भदौमा प्रहरीलाई तत्काल वा केहीबेरमा खतरा हुने अवस्था नदेखिएकाले त्यो दिन घातक हतियार प्रयोगको औचित्य पुष्टि नहुने निष्कर्ष प्रतिवेदनले निकालेको छ । युवालाई तितरबितर पार्न प्रहरीले त्यो दिन दिउँसो १२:३० देखि ४ बजेसम्ममा घातक हतियार प्रयोग गरेको प्रतिवेदनमा उल्लेख छ । ‘उनीहरूको टाउको, छाती र पेटमा गोली हानिएको छ,’ प्रतिवेदनमा भनिएको छ ।\n\n‘डिस्कर्ड’ सहितका सामाजिक सञ्जालमार्फत तयारी गरेर ९ बजेदेखि भेला हुन थालेका प्रदर्शनकारीको भीड ११ बजेसम्ममा ठूलो बनिसकेको प्रतिवेदनमा उल्लेख छ । ‘प्रदर्शनकारी संसद् भवनतर्फ अगाडि बढ्दै जाँदा केहीले सडकको एकातर्फ रहेको ब्यारिकेड पार गरे,’ प्रतिवेदनमा भनिएको छ, ‘प्रहरीले उनीहरूलाई तितरबितर पार्न अश्रुग्यास, पानीका फोहोरा र लाठी प्रयोग गरे ।’\n\nत्यस बेला ठूलो संख्यामा प्रदर्शनकारी संसद् भवनको मुख्य गेटमा भेला भइसकेका थिए भने केहीले प्रहरीतर्फ ढुंगा हानेका थिए । करिब १२:३० बजे सरकारले कर्फ्यु आदेश जारी गरेको थियो । तर त्यसबारे कुनै सूचना सरकारले नदिएको थाहा नपाएको अनुसन्धानकर्ताले कुरा गरेका प्रदर्शनकारी र पत्रकारले बताएका छन् । कर्फ्यु आदेश जारी भएको ५ मिनेटपछि नै प्रहरीले घातक हतियारबाट गोली चलाउन थालेको एक प्रहरी अधिकारीले जानकारी दिएका छन् ।\n\nदिउँसो १ बजेसम्ममा परिस्थिति निकै बिग्रिसकेको प्रतिवेदनमा उल्लेख छ । अन्तर्वार्ता गरिएका कुनै पनि प्रत्यक्षदर्शीले घातक हतियार प्रयोगअघि प्रहरीले चेतावनी दिएको थाहा नपाएको बताएका छन् । १:४० बजे २० वर्षीय विद्यार्थीको काँधमा गोली लाग्दासम्म शान्तिपूर्ण प्रदर्शन भइरहेको भनिएको छ । ‘सबै कुरा शान्त हुँदा प्रहरीले अचानक बिनाकारण गोली चलाउन थाल्यो,’ एक विद्यार्थीले भनेकी छन् ।\n\nबेलुकी संसद् भवनभित्र रहेको स्पेसल टाक्स फोर्स (एसटीएफ) ले ३३ विद्यार्थीलाई संसद् भवनको चौरमा नियन्त्रणमा राखेको भनिएको छ । उनीहरूलाई कुटपिटसँगै धम्की दिइएको र बेलुकी छाडिएको प्रतिवेदनमा उल्लेख छ ।\n\nप्रतिवेदनमा प्रहरीले अस्पताल परिसरमै प्रवेश गरेर लाठीचार्ज गरेको सन्दर्भ पनि उल्लेख छ । त्यस क्रममा कर्मचारीसमेत घाइते भएको भनिएको छ । अनुसन्धानकर्ताले अन्तर्वार्ता गरेका एक पूर्वप्रहरी वरिष्ठ अधिकारीले प्रदर्शन नियन्त्रण र प्राणघातक बल प्रयोगसम्बन्धी प्रक्रिया पालनामा प्रहरी असफल भएको टिप्पणी गरेका छन् । ‘संयुक्त राष्ट्रसंघको बल र घातक हतियार प्रयोगसम्बन्धी आधारभूत सिद्धान्तले मृत्यु वा गम्भीर चोटको आसन्न खतराबाहेक बन्दुक प्रयोग गर्न निषेध गर्छ,’ प्रतिवेदनमा भनिएको छ, ‘जीवन रक्षा गर्न पूर्ण रूपमा अपरिहार्य भएको अवस्थामा मात्र जानाजान प्राणघातक गोली चलाउन पाइन्छ ।’\n\nनेपालको कानुनअनुसार पनि सुरक्षा संयन्त्रलाई घातक हतियार प्रयोग गर्न आदेश हुँदा पनि पूर्वचेतावनी र मृत्यु नहुने उपाय अपनाउनुपर्ने भनिएको छ । ‘विगतमा भएका मानवअधिकार उल्लंघनकर्तामा कायम रहेको दण्डहीनताले नै यस पटक नेपालमा हिंसालाई सम्भव बनायो, सरकारहरूले दशकौंसम्म छानबिन गर्ने र अभियोजन रोक्ने प्रवृत्तिलाई उल्टाउनु अत्यावश्यक छ,’ ह्युमन राइट्स वाचकी एसिया क्षेत्र उपनिर्देशक गांगुलीले भनेकी छन् ।\n\nपहिलो दिनको बल प्रयोगको परिणाम दोस्रो दिन\n\n२३ भदौको भीडमा मुख्य गरी युवा प्रदर्शनकारी मात्र भए पनि दोस्रो दिनको हिंसा र आगजनीमा अन्य समूह रहेको प्रत्यक्षदर्शी र विश्लेषकको भनाइ प्रतिवेदनमा उद्धृत गरिएको छ । म्याग्दीको एक स्थानीय तहको ‘सिस्टम ह्याक’ गरेरसमेत प्रदर्शनका लागि उक्साउने सन्देश प्रवाह गरिएको पनि उल्लेख छ । ‘उक्त सन्देशमा निर्दोष बालबालिकाको रगत बगाउने नेताको रगत बगे मात्र नेपालमा शान्ति आउँछ भनिएको थियो,’ प्रतिवेदनमा भनिएको छ ।\n\nव्यक्तिको सम्पत्तिमाथि आक्रमण गर्न उक्साउने वा निर्देशन दिने सामग्री सामाजिक सञ्जाल तथा ‘डिस्कर्ड’ मा फैलाइएको देखिएको प्रत्यक्षदर्शीको भनाइ र समाचारमा पनि पाइएको प्रतिवेदनमा उल्लेख छ । प्रदर्शनकारीले प्रहरी कार्यालयहरूमा समेत तोडफोड, आगजनी र हतियार लुटपाट गरेको भनिएको छ । त्यसक्रममा तीन प्रहरीको समेत कुटपिटबाट मृत्यु भयो । प्रतिवेदनअनुसार प्रहरी चौकीतर्फ पहिलो आक्रमण २४ भदौको ११:३४ मा हरिसिद्धिस्थित चौकीमा भएको थियो ।\n\nबिहान ११ बजेतिर खुमलटारमा रहेको युलेन्स स्कुलमा आक्रमण भएको थियो । तीनकुनेस्थित कान्तिपुर टीभीको कार्यालयमा दिउँसो १:३० देखि २ बजेबीचमा १० देखि १५ जना लाठी, चक्कु र पेट्रोल बोकेर आएको भनिएको छ । उनीहरूले टेलिभिजनको कार्यालयमा तोडफोड र चार कर्मचारीमाथि कुटपिट गरेको भनिएको छ । ‘आक्रमणकारीले स्टुडियोबाहिर पार्क गरिएका सवारीसाधनमा आगजनी गरेर जलिरहेको एउटा स्कुटर भित्र धकेले, जसका कारण च्यानलको प्रसारण ७० घण्टासम्म बन्द हुन पुग्यो,’ प्रतिवेदनमा भनिएको छ, ‘अलग स्थानमा रहेको कान्तिपुर समूहका दुई ठूला दैनिक पत्रिकाको कार्यालय दिउँसो करिब १२:३० बजे खाली गराइयो । कर्मचारीहरूका अनुसार ३:३० देखि ४ बजेसम्ममा भीडले त्यस भवनमा आगजनी गरेको विश्वास गरिन्छ ।’ अन्नपूर्ण पोस्टको कार्यालयमा आगजनी गरिएको पनि प्रतिवेदनमा उल्लेख छ ।\n\nप्रत्यक्षदर्शीलाई उद्धृत गर्दै दिउँसो १२:३० देखि १ बजेबीचमा विभिन्न समूह सर्वोच्च अदालत, सिंहदरबारजस्ता महत्त्वपूर्ण सरकारी संरचना आसपास आउन सुरु गरेको भनिएको छ । सर्वोच्च अदालतभित्र २ देखि २:३० बजेबीचमा पुरुषहरू प्रवेश गरी ठूलो संख्यामा फाइल निकालेर पार्किङ क्षेत्रमा जलाएको भनिएको छ । त्यसको केही समयमा सर्वोच्च अदालतको भवनमा आगजनी भएको भनिएको छ ।\n\nकेही प्रत्यक्षदर्शीले आगजनीमा संलग्न समूहमा ‘बाइकर ग्याङ’ देखिएको बताएका छन् । ‘उनीहरूले खुकुरी र फलामको रड बोकेको भनिएको छ, एक प्रत्यक्षदर्शीले उनीहरूले मोटरसाइकलको पेट्रोल प्रयोग गरेर बम बनाई सिंहदरबारको मुख्य भवनमा आगो लगाएको देखेको भनेका छन्,’ प्रतिवेदनमा भनिएको छ, ‘धेरै व्यवसायी र व्यापारीहरूको घरमाथि आक्रमण भयो तर छिमेकीका उस्तै व्यवसायका सम्पत्तिहरू भने जोगिएका थिए ।’\n\nअपराह्न ४:२५ बजे राष्ट्रपति भवन, शीतलनिवासमा आगो लागेको भनिएको छ । गेटमा सानो संख्यामा उपस्थित सैनिकले उनीहरूको प्रवेश रोक्न नसकेको प्रतिवेदनमा उल्लेख छ । ‘एक प्रत्यक्षदर्शीले प्रधानमन्त्रीको सरकारी निवास बालुवाटारमा आगो लागेका बेला आफू त्यहाँ उपस्थित भएको बताएका थिए, बालुवाटारमा खटिएका प्रहरीले हामी तपाईंमाथि गोली चलाउँदैनौं भनेको उनले उल्लेख गरेका छन्,’ प्रतिवेदनमा भनिएको छ, ‘१०–१५ मिनेटपछि गेट खोलिदिए ।’\n\nराष्ट्रिय मानवअधिकार आयोगका पूर्वसदस्य सुदीप पाठक ह्युमन राइट्स वाचको प्रतिवेदन कार्यान्वयनको विषय सरकारका लागि बाध्यकारी नभए पनि अन्तर्राष्ट्रिय जगत्मा सन्देश जाने भएकाले नैतिक रूपमा चुप लागेर बस्न नमिल्ने बताउँछन् । ‘लोकतान्त्रिक मुलुकले यसलाई आधार मानेर थप प्रक्रिया अघि बढाउन सक्छ, यसमा उल्लिखित विषयलाई छानबिनको मामिला बनाउन सक्छ,’ उनी भन्छन्, ‘यो एउटा फगत प्रतिवेदन हो भनेर राज्य चुप लागेर बस्यो भने त्यसले कालान्तरमा राम्रो गर्दैन ।’\n\nसरकारले २३ र २४ भदौका घटना जाँचबुझका लागि पूर्वन्यायाधीश गौरीबहादुर कार्कीको अध्यक्षतामा उच्चस्तरीय आयोग गठन गरेको छ । आयोगले प्रतिवेदन दिएपछि मात्रै दोषीमाथि कारबाही प्रक्रिया अघि बढाउने सरकारको तयारी छ । आयोगले जाँचबुझ गर्न थालेको दुई महिना पूरा गरेको छ । कार्यकाल एक महिना मात्र बाँकी रहेको आयोगले सम्बन्धित व्यक्तिहरूसँग बयान र घटनासम्बन्धी विवरण संकलन गरिरहेको छ । अहिलेसम्म ६० प्रतिशतभन्दा बढी काम सकिएको दाबी गर्दै आयोगले केहीको बयान सकिएपछि नै प्रतिवेदन लेखन सुरु हुने जानकारी दिएको छ ।\n\nराष्ट्रिय मानवअधिकार आयोगले पनि जेन–जी आन्दोलनबारे अनुसन्धान गरिरहेको छ । आयोगकी सदस्य लिली थापाको नेतृत्वमा गठित समितिले आन्दोलनमा राज्य पक्षबाट भएका मानवअधिकार उल्लंघनबारे अनुसन्धान गरिरहेको हो । आयोगका प्रवक्ता टीकाराम पोखरेलका अनुसार समितिले २३ र २४ भदौमा खटिएका कर्मचारीहरूको बयान लिइरहेको छ । ‘आयोगको टोलीले काठमाडौंबाहिरका ठाउँहरूमा समेत स्थलगत अध्ययन गरेको छ, पूर्ण प्रतिवेदन एकै पटक निकाल्ने तयारी छ,’ उनले भने, ‘प्रतिवेदन चाँडै सार्वजनिक गर्नुपर्छ भन्नेमा आयोग दृढ छ ।’",
    "scraped_at": "2025-11-24T17:32:39.625Z"
  }
]